<h1>Selettori</h1>

<p>Per determinare gli elementi della pagina HTML ai quali applicare lo stile,
CSS fa uso dei <strong>selettori</strong>, pattern di caratteri che possono
identificare gli elementi a partire da diverse propriet&agrave;:</p>

<h2>Tipo, classe e ID</h2>

<p>Le regole possono essere applicate a tutti gli elementi di un determinato
tipo:</p>

<pre><code>strong</code></pre>

<p>Per selezionare gli elementi che appartengono ad una classe,
l'operatore &egrave; <code>.</code>:</p>

<pre><code>#wrapper</code></pre>

<p>Per selezionare l'elemento che possiede un certo ID, si utilizza l'operatore
<code>#</code>:</p>

<pre><code>.centered</code></pre>

<h2>Discendenza</h2>

<p>Due selettori separati da uno spazio indicano che la regola si applica a
tutti gli elementi selezionati dal secondo che siano discendenti di un elemento
selezionato dal primo:</p>

<pre><code>ul li</code></pre>

<p>Se il separatore &egrave; &gt;, si ricercano i discendenti diretti
(figli): </p>

<pre><code>ul &gt; li</code></pre>

<h2>Stato e presentazione</h2>

<h3>Pseudo-classi</h3>

<p>Le <strong>pseudo-classi</strong> consentono una selezione basata
sull'occorrenza di uno stato, ad esempio l'elemento correntemente sotto al
puntatore oppure un collegamento ipertestuale gi&egrave; visitato. Si
esprimono con l'operatore <code>:</code>.</p>

<div class="appl">
	<p>Si &egrave; fatto uso delle pseudo-classi:</p>

	<ul>
		<li>Nell'header, per allineare a destra il testo dell'ultimo
		<em>flex-item</em> con <code>:last-child</code>;</li>

		<li> Nel menu, per cambiare l'aspetto dei link puntati con
		<code>:hover</code>;</li>

		<li>In cima al contenuto ed ai blocchi di annotazione, dove si &egrave;
		rimosso il margine superiore del primo paragrafo con un selettore che
		sfrutta la pseudo-classe <code>:first-child</code>.</li>
	</ul>
</div>


<h3>Pseudo-elementi</h3>

<p>Gli <strong>pseudo-elementi</strong> permettono invece di selezionare
<em>parte</em> del contenuto di un elemento esistente, anche se questo non
&egrave; isolato al momento della creazione di un documento. Un impiego comune
&egrave; l'inserimento di contenuto cosmetico prima o dopo del contenuto di un
certo tipo o classe di elemento, che verr&agrave; replicato automaticamente su
ogni istanza di tale elemento.</p>

<p>Un'altra possibilit&agrave; offerta dagli pseudo-elementi &egrave; la
selezione basata su condizioni la cui sussistenza pu&ograve; essere verificata
soltanto al momento della presentazione. Un esempio &egrave; la prima riga di
un paragrafo, che pu&ograve; dipendere dalla dimensione della finestra del
client.</p>

<p>Gli pseudo-elementi possono opzionalmente essere espressi con l'operatore
<code>::</code>, per distinguerli dalle pseudo-classi.</p>

<div class="appl">
	<p>Un esempio di pseudo-elementi &egrave; nell'header, dove
	<code>::before</code> ed <code>::after</code> aggiungono (pseudo-)elementi
	cosmetici attorno al nome del sito.</p>

	<p><code>::before</code> &egrave; stato inoltre usato in cima a questi
	blocchi	di annotazioni, per inserire automaticamente un header. Analizzando
	quest'area con i developer tools di un browser, si pu&ograve; notare come
	questo elemento figuri come primo discendente del blocco, anche se assente
	dal codice HTML.</p>
</div>
