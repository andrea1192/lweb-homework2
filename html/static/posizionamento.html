<h1>Posizionamento</h1>

<p>Con la propriet&agrave; <strong><code>position</code></strong> &egrave;
possibile alterare la posizione predefinita che un box assumerebbe nella
pagina, aggiungendo degli offset relativi ad essa oppure ad altre parti del
documento.</p>

<h2><code>position: relative</code></h2>

<p>Con <code>relative</code> il box pu&ograve; essere spostato verticalmente
orizzontalmente rispetto alla sua posizione iniziale utilizzando
propriet&agrave; come <code>top</code> o <code>left</code>:</p>

<ul> 
	<li><code>top: 10px</code> sposta l'elemento 10 pixel verso il
	<em>basso</em></li>

	<li><code>left: 10px</code> sposta l'elemento 10 pixel verso
	<em>destra</em></li> 
</ul>

<p>Lo spazio che l'elemento utilizzava inizialmente &egrave; preservato e non
verr&agrave; occupato da altri elementi, a meno che anche questi non siano
stati spostati.</p>

<h2><code>position: absolute</code></h2>

<p>Con <code>absolute</code> l'elemento viene posizionato non rispetto alla sua
posizione iniziale, ma ai bordi del suo antenato pi&ugrave; vicino che abbia a
sua volta una <code>position</code> esplicitamente definita. Se questo non
esiste, l'offset si intende rispetto al <em>viewport</em> iniziale, l'area
nella quale viene visualizzato il documento.</p>

<p>Un'altra differenza rilevante rispetto a <code>relative</code> &egrave; che
l'elemento viene rimosso dal flow del documento, quindi lo spazio che avrebbe
utilizzato con il posizionamento di default pu&ograve; essere occupato dagli
elementi adiacenti.</p>

<h2><code>position: fixed</code></h2>

<p>Simile ad <code>absolute</code>, ma gli offset sono relativi al viewport
corrente. L'elemento mantiene dunque sua posizione anche quando l'utente scorre
la pagina.</p>

<p>Anche in questo caso l'elemento non appartiene pi&ugrave; al normal
flow.</p>

<h2><code>position: sticky</code></h2>

<p><code>sticky</code> &egrave; il tipo di posizionamento introdotto pi&ugrave;
recentemente. Un elemento posizionato in questo modo &egrave; inizialmente
inserito normalmente nel flow del documento, scorrendo insieme agli elementi
adiacenti. Quando raggiunge un certo offset dal bordo del viewport, comincia
invece a comportarsi in modo simile a <code>fixed</code>, restando fermo in
posizione.</p>

<p>Una caratteristica utile di questo posizionamento &egrave; che pur
comportandosi come <code>fixed</code>, l'elemento resta nel flow del documento,
quindi continua ad esser dimensionato secondo il suo contenitore e conserva uno
spazio riservato all'interno della pagina. Se il viewport torna alla sua
posizione originale, l'elemento torner&agrave; a collocarsi in questo
spazio.</p>

<p>Per le sue caratteristiche peculiari, &egrave; necessario prestare attenzione
al suo utilizzo in presenza di antenati che possono avere barre di scorrimento,
controllate con la propriet&agrave; <code>overflow</code>.</p>

<div class="appl">
	<p>In questo minisito, il posizionamento <code>sticky</code> &egrave; stato
	utilizzato per due elementi:</p>

	<ul>
		<li>L'header, in modo da farlo restare visibile anche con lo
		scorrimento della pagina. Si &egrave; scelto di non utilizzare
		<code>fixed</code> in quanto questo avrebbe tolto l'header dal flow del
		documento, rendendo necessaria l'applicazione di un margine superiore
		per evitare che questo si sovrapponesse alla parte superiore del
		contenuto.</li>

		<li>Il menu di navigazione, per lo stesso motivo. In questo caso
		&egrave; stato necessario aggiungere un offset superiore con
		<code>top</code>, per bloccarlo ad una distanza approssimativamente
		uguale allo spessore dell'header sommato al padding superiore.</li>
	</ul>
</div>
